title: Günde 1 Yazı
author: Kemal Ersin Yılmaz
date: 2017-11-13 15:24:41
tags:
---
Bu blogu açtığımda kendime sık sık yazma hedefi koymuştum. Ancak şimdiye kadar yaşamdan aldığım en önemli ders, belirsiz cümlelerle koyulan hedeflerin gerçekleşme olasılığının çok düşük olduğudur. "Sık sık yazmak" hedef değil, sadece bir dilek.

Ben de hedefimi değiştirip aklıma geldikçe ya da canım istedikçe yazmak yerine, düzenli olarak her gün bloga bir yazı eklemeye karar verdim. Hedefim bir yılda 365 yazı.

Birkaç cümleyle bile çok şey anlatılabileceğini bildiğimden -ben yapabilir miyim, emin olmasam da- yazıların uzunluğuna pek dikkat etmeyeceğim. Benim için asıl önemli olan, her sabah kişisel gündemim doğrultusunda yeni bir şeyler yazıp 10'a kadar sitede yayınlamış olmak.

Hedef dediğin böyle olur.